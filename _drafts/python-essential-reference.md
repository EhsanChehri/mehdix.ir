---
title: معرفی کتاب رفرنس پایتون
tags: پایتون کتاب
category: آموزش
uuid: fd821302-ef22-40da-9a6d-58a1806afc51
---
سالها پیش با ظهور اینترنت در ایران و تسهیل دسترسی به آن به قدری هیجان زده شده بودم که فکر می‌کردم همه چیز را می‌توان با جستجو در اینترنت یاد گرفت.

چند سالی به همین روش گذشت. دریچه جستجوی گوگل مانند پنجره‌ای رو به دانش به نظر می‌رسد. بعد استک‌اورفلو ظاهر شد. دیگر قبله همه برنامه‌نویسان شده بود گوگل و استک. اما با گذشت سالها احساس می‌کردم که چیزی کم است. چیزی این وسط می‌لنگد. جای چیزی خالی بود.

با اینکه اینترنت و جستجو و استک کمک بزرگی بودند برای دسترسی به آنچه پیش از آن ممکن نبود، با این حال همچنان احساس می‌کردم که عمق سواد من کم است. می‌توانم مشکلات زودگذر و سطحی را به کمک آنها حل کنم ولی دانش عمیقی پیدا نمی‌کنم. می‌شود اقیانوسی به عمق یک بند انگشت. به مرور زمان با بررسی پرسش‌ها و پاسخ‌ها در استک می‌دیدم که بسیاری از پرسش‌ها ابتدایی هستند و البته کسانی هم که پاسخ‌های جامع  و کاملی می‌نویسند نیز به نظر کاربران با تجربه‌ای هستند که فکر نمی‌کنم دانش خود را به صورت وصله پینه‌ای کسب کرده باشند. بله من این روش را آموزش وصله پینه‌ای نامگذاری می‌کنم.

در آموزش وصله‌پینه‌ای فرد برای یادگیری یک مطلب جدید بجای مطالعه یک رفرنس جامع که با دقت توسط نویسنده یا نویسندگان  گردآوری شده است به مطالعه جسته گریخته در اینترنت می‌پردازد. قبل از اینکه درکی عمیق از مبجث مورد نظر پیدا کند شروع به کار می‌کند اما به دفعات دچار میشلاتی می‌شود که ریشه در نداشتن آموزش کافی و ویژن در حوزه مربوطه است.

لطفا اشتباه نگیرید. من خودم هر روز مشغول جستجو و مراجعه به سایت‌هایی چون استک‌اوورفلو هستم. اما این کار را برای رفع مشکلات جزئی انجام می‌دهم. اگر نیاز به یادگیری یک مطلب جدید داشته باشم آن را نه به کمک سایت‌های یاد شده بلکه با پیدا کردن یک رفرنس با محتوا که توسط فرد یا افرادی حرفه‌ای نوشته و منتشر شده باشدانجام می‌دهم. ممکن است این رفرنس یک ویکی یک وبسایت یا یک کتاب چاپی باشد. اما نکته مه ماین است که به هیچ عنوان یادگیری را وصله پینه‌ای شروع نمی‌کنم.

با این مقدمه می‌خواهم یک کتاب خوب در زینه برنامه‌نویسی پایتون معرفی کنم. آقای David M. Beazley کتابی دارد بنام Python Essential Reference (Fourth Edition) که برای حرفه‌ای ها نوشته شده است. در این کتاب به صورتی جامع و کاربردی به زبان پایتون پرداخته شده است. حشو زوائدی در کار نیست. با خاوندن این کتاب من نکته‌های زیادی یاد گرفتم و همچنان آنرا به عنوان یک مرجع موقع برنامه‌نویسی پایتون کنار دستم دارم و دائم به آن روجوع می‌کنم. در انتهای کتاب نکات پایتون ۳ نیز شرح داده شده است.

من نسخه چاپی این کتاب به زبان انگلیسی را تهیه کرده‌ام. فکر نمی‌کنم پیدا کردن نسخه دیجیتالی‌اش در ایران مشکلی داشته باشد.

{:.center}
![image not found](assets/python_essential_reference_4th_edition.jpg "Python Essential Reference 4th Edition")
