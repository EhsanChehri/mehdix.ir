---
title:  مهاجرزاده‌ی تُرکِ فارسی‌گویِ خارج‌نشین
category: tajrobe
tags: مهاجرت تجربه شرح‌حال
---

این پست شرح کوتاهی است بر آنچه بر خودم طی سه دهه زندگی گذشته است. مروری است بر چرخش‌های عظیمی که زندگی‌ام را دستخوش تغییرات اساسی کرده است و شاید شرح حالی است بر یک مهاجرزاده‌ی تُرک فارسی‌گوی خارج‌نشین.

# متولد مهاجرت، فرزند انقلاب
پدرم طرفدار مشروطه‌ و مذهبی و انقلابی و همزمان مترقی بود. کودکی‌اش در جنگ دوم و زمان اشغال ایران توسط دُوَل متفق گذشته بود. زیر بار حرف زور نمی‌رفت و چوبش را پیش و پس از انقلاب خورد. پیش از انقلاب در شهر آبا و اجدادی ما کاسب موفقی بود. شغل بسیاری از اجداد ما کاسبی و تجارت و کشاورزی بوده است. در حالی که در حرفه‌اش فردی زیرک و موفق بود اما به سودای سیاست و با ایدئولوژی مذهبی و پیشرفت فرزندانش پس از انقلاب به تهران مهاجرت کرد. این آغاز یک پایان طولانی برای او و یک شروع جدید برای ما بود. مرد موفق شهر کوچک در میان گرگان پایتخت شانسی برای بقا نداشت. ستاره‌ی اقبالش در تهران دیری نپایید و خروج از سیاست و بازگشت به حرفه آبا و اجدادی‌اش نیز کمکی نکرد. خدایش رحمت کند.

## معلق میان دو جهان
مهاجرت به تهران در زندگی تک تک اعضای خانواده تاثیرات شگرفی داشت. مادرم فارسی نمی‌دانست. شهر بزرگ او را به وحشت می‌انداخت و همواره بیم داشت حادثه‌ای برای فرزندانش اتفاق بیفتد. او چند فرزندش را در طفولیت از دست داده بود و این وحشت را بر اعماق ضمیر زنانه‌اش حک کرده بود. فرزندان بزرگتر فارسی را یاد گرفتند و فرزندانی همچون من که بعدا متولد شدند در میان دو زبان و دو فرهنگ و دو مرام معلق شدند.

    فرزندان بزرگتر فارسی را یاد گرفتند و فرزندانی همچون من که بعدا متولد شدند در میان دو زبان و دو فرهنگ و دو مرام معلق شدند.

پدرم احتمالا چون دانستن فارسی را برای پیشرفت فرزندانش ضروری می‌دانست مرتکب اشتباه استراتژیکی شد. مادرم هم شاید به همین دلیل او را همراهی کرد. آنها با فرزندان آخری در خانه فارسی حرف زدند. شاید برای کسی که دو زبانه نباشد درک این موضوع سخت باشد. اما کافیست بدانید که یک خانواده فقط باید به زبان مادری‌اش در خانه تکلم کند چرا که کودکی که در شهری با زبان دوم زندگی و تحصیل می‌کند و تمام مطالعاتش به زبان دوم است بی‌تردید آن را به نحو احسن فرا خواهد گرفت، همانگونه که من یاد گرفتم فارسی بنویسم، بخوانم، فکر کنم و صحبت کنم. در تکامل مهارت زبانی من صحبت با پدر و مادرم نقشی نداشت، چرا که من آدم درونگرایی بودم و همواره بیشتر وقتم را به خواندن کتاب داستان‌هایی که پدرم برایمان می‌خرید یا از کتابخانه به امانت می‌گرفتم می‌گذراندم. از این مهمتر مادرم فارسی به خوبی نمی‌دانست که به من بیاموزد و پدرم نیز کمتر وقت داشت که با ما بگذراند.
این تصمیم آنها باعث شد که مهارت تکلم ترکی من به خوبی برادران و خواهران بزرگترم نشود و مجبور شوم به همت خودم در سالهای بعد در صدد جبران این کاستی برآیم.

# فرزند دهه‌ی شصت
من در میان پس‌لرزه‌های انقلاب و کش و قوس جنگ بازی زندگی را شروع کردم. در شهری بزرگ شدم که زیرساخت‌هایش تحمل جمعیت عظیمی که از هر سوی کشور به سوی آن سرازیر شده بودند را نداشت. امکانات آموزشی ما محدود به چهاردیواری مدرسه و گچ و تخته بود. چیزی برای تفریح و ورزش در محله ما وجود نداشت. بیرون از خانه نا‌امنی بود و آدم‌های مبتلا به انواع کمبودهای روانی و جنسی و شلوغی بی‌پایان. کودک در این محیط شانسی برای پیشرفت نداشت، همه قربانی بودند. از هر سو بمباران تبلیغات بود. گلدان نو و خالی ذهن ما در برابر بی‌پایان دهان قرار داشت که هر یک می‌خواستند عقیده‌شان را درون آن بچپانند. 

    گلدان نو و خالی ذهن ما در برابر بی‌پایان دهان قرار داشت که هر یک می‌خواستند عقیده‌شان را درون آن بچپانند.

دهان‌هایی روی دیوار، دهان‌هایی درون خانه، دهان‌هایی پشت شیشه تلویزیون، دهان‌هایی درون رادیو، دهان‌هایی روی کاغذ، دهان‌هایی از ده‌ها سال پیش، دهان‌هایی از صدها سال پیش، دهان‌هایی در مدرسه، همه جا پر بود از این دهان‌ها. کتاب‌ها بهترین جا بودند برای فرار اما ترکش‌ها به من اصابت کرده بودند بی آنکه فهمیده باشم.


    کتاب‌ها بهترین جا بودند برای فرار اما ترکش‌ها به من اصابت کرده بودند بی آنکه فهمیده باشم.

# ترکش‌ها
فضای خانه ما همواره ملتهب بود از اتفاقات سیاسی و هموارد صدای اخبار داخله و خارجه به گوش می‌رسید. پیش از آنکه به فهمم چرا دیدم مشغول خواندن روزنامه سلام هستم به پیروی از پدرم. روزنامه آبونمان می‌شدم، اخبار را دنبال می‌کردم ولی نمی‌دانستم چرا. عادتی بود که به ارث برده بودم که هنوز هم با گذشت سالیان دراز مرا آزار می‌دهد و شاید هرگز نتوانم این عادت را ترک کنم و مجبور شوم راهی برای کنار آمدن با آن بیابم.
بعد نوجوانی آمد و جستجوی هویت. من شاید به پیروی ناخواسته و نادانسته از فرهنگ غالب بر محیط اطرافم آدرس روشنفکری مذهبی را رفتم. هرچند این چراغ در آخر آنقدر روشن شد که سوخت. یک مشاهده جالب در خانواده ما 


    این ترکش‌ها خارج کردنی نیستند و مهمان ناخوانده و دائمی روح ما هستند. 

# هویت من
من نمی‌دانستم آدم باید بتواند خودش را معرفی کند. هویت در من شکل نگرفته بود، من انسانی بودم معلق در جهان خودم. حرف می‌زدم، اما اینها انعکاس عقایدی بود که در وجود من ریخته شده بود. پدرم ریخته بود، مادرم ریخته بود، جامعه ریخته بود، شریعتی ریخته بود، مثل ستون تاریخی هرکسی رویش یک یادگاری نوشته بود. من کمرنگ بودم و زیر توده‌های عظیمی که مردمان بسیاری در طی قرن‌ها زیر آنها مدفون شده‌اند پنهان بودم.

#مرده بدم، زنده شدم
